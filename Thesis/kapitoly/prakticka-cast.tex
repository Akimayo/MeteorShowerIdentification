\chapter{Programový nástroj pro identifikaci meteorických rojů\label{cpt:practical}}% MARK: Praktická část
Praktická část této práce spočívá ve vytvoření počítačového programu, který výše popisovaná kritéria aplikuje na reálná data a umožňuje tím jak určovat příslušnost nově pozorovaných meteorů do meteorických rojů, tak hledat nové meteorické roje.

Program byl vytvořen v jazyce \textit{Python}, který je vysoce přenositelný mezi systémy a ve fyzice často používaný, tedy cílové skupině uživatelů srozumitelný. Úplný zdrojový kód programu je dostupný v elektronických přílohách této práce a také veřejně v repozitáři \\\href{https://github.com/Akimayo/MeteorShowerIdentification}{github.com/Akimayo/MeteorShowerIdentification}, kam budou v případě nalezení chyb nahrávány opravené verze.

Součástí zdrojového kódu je také informační soubor \texttt{README.md}, který obsahuje základní instrukce pro použití programu, a kód samotný je bohatě komentovaný. Tato kapitola dokumentuje způsoby použití programu a jeho vstupy a výstupy a popisuje použité techniky zpracování dat.

\section{Základní použití}% MARK: Základní použití
Program má tři režimy běhu:
\begin{itemize}
    \item Porovnat jeden meteor se souborem meteorických rojů,
    \item porovnat soubor meteorů se souborem meteorických rojů a
    \item vzájemně porovnat meteory v souboru a nalézt nové meteorické roje.
\end{itemize}

Meteory i meteorické roje se zadávají pomocí elementů dráhy. V případě porovnání jednoho meteoru se elementy dráhy zadávají přímo do argumentů spuštění programu, v ostatních případech jsou elementy dráhy čteny ze vstupního souboru ("`srovnávaného souboru"'). Meteorické roje jsou vždy čteny ze souboru ("`referenčního souboru"'), zde je ale možno využít vestavěné databáze elementů dráhy známých meteorických rojů -- to se provádí zadáním \texttt{default} namísto cesty ke vstupnímu souboru s meteorickými roji.

\medskip

Následující stránka ukazuje všechny argumenty, které program přijímá. Tato nápověda je obsažena přímo v programu a je zobrazena spuštěním programu příkazem \texttt{meteors ---help}. Konkrétní příklady příkazů pro spuštění programu jsou dále popsány v sekci \ref{sec:practical:examples}.

\pagebreak
\begin{Verbatim}[commandchars=\\\{\},gobble=4,formatcom=\footnotesize,codes={\catcode`$=3\catcode`^=7},frame=lines]
    \textbf{METEOR SHOWER IDENTIFICATION CONSOLE}
    meteors [<compared_file> [<reference_file>|"default"]] [...options]

    \textbf{Configuration}
    ===============
    --config, -c
    Creates a {\color{gray}.meteorrc} configuration file
    for the current directory.
    This file is in the YAML format.
    -0
    Disregard {\color{gray}.meteorrc} configuration files.

    \textbf{Single Orbit}
    ==============
    -e {\color{gray}<eccentricity>}
    -q {\color{gray}<perihel_dist>}
    -i {\color{gray}<inclination>}
    -w {\color{gray}<arg_perihel>}
    -O {\color{gray}<asc_lat>}
    Set the orbital elements of a meteor orbit
    with perihelion distance \textbf{q}.
    -e {\color{gray}<eccentricity>}
    -a {\color{gray}<smajor_axis>}
    -i {\color{gray}<inclination>}
    -w {\color{gray}<arg_perihel>}
    -O {\color{gray}<asc_lat>}
    Set the orbital elements of a meteor orbit
    with semimajor axis length \textbf{a}.

    \textbf{Input/Output}
    ==============
    --criteria {\color{gray}<criteria>}, -r {\color{gray}<criteria>}
    Set the D-criteria to be used.
    Takes a comma-separated list. Supported are
    the follwing values: {\color{gray}"sh"}, {\color{gray}"d"}, {\color{gray}"h"}, {\color{gray}"n"}
    --output {\color{gray}<path>}, -o {\color{gray}<path>}
    Directs the results to a file. Omitting
    this option will write results to the console.

    \textbf{Miscellaneous}
    ===============
    --force, -f
    Forces a potentially unsafe operation.
    --verbose
    Enables verbose logging to console.
    --help, -h
    Prints this help text.
\end{Verbatim}
\pagebreak

Režim běhu programu je určen zadanými vstupy. Jsou-li zadány elementy dráhy meteoru a referenční soubor (či \texttt{default} pro vestavěnou databázi meteorických rojů), je tento jeden meteor porovnán se všemi meteorickými roji v referenčním souboru. Jsou-li zadány dva vstupní soubory, první z nich je považován za srovnávaný a druhý za referenční soubor a každý meteor ve srovnávaném souboru je porovnán s každým meteorickým rojem z referenčního souboru. Je-li zadán pouze jeden vstupní soubor, je provedeno porovnání všech dvojic meteorů ve vstupním souboru a výsledky porovnávání jsou dále využity k identifikaci meteorických rojů. Porovnáváním zde myslíme, že je na dvojici meteor--meteorický roj či meteor--meteor aplikováno $D$-kritérium a vyhodnoceno, zda je splněno.

\medskip

Spuštěním programu s argumentem \texttt{---config} vygeneruje v aktuálním adresáři soubor \texttt{.meteorrc}, který slouží jako konfigurační soubor programu při spuštění z tohoto adresáře. Tento konfigurační soubor může obsahovat všechny možnosti pro běh programu, které by se jinak zadávaly pomocí argumentů, ale i několik dalších možností, jako jsou vlastní hraniční hodnoty kritérií či nastavení formátu vstupních souborů

Konfigurační soubor \texttt{.meteorrc} je ve formátu YAML a bylo pro něj vytvořeno schéma. Tato kombinace umožňuje efektivní úpravu konfiguračního souboru pomocí chytrých editorů, které uživateli na základě schématu nabídnou dostupné možnosti a k nim také popis, jak a k čemu jsou využity. Schématem se navíc ověřuje správnost konfiguračního souboru, a to jak přímo v chytrém editoru, tak při spuštění programu.

\subsection{Formát vstupních souborů}
Vstupní soubory jsou očekávány ve formátu textových souborů se sloupci pevné šířky a jedním meteorem či meteorickým rojem na řádek. Mezi každými dvěma sloupci musejí být alespoň dvě mezery. Volitelně mohou mít souboru řádek s hlavičkou, která dává jednotlivým sloupcům název, jinak je použito pořadové číslo sloupce (počítáno od nuly). Vstupní soubor může vypadat například takto:
\begin{Verbatim}[commandchars=\\\{\},gobble=4,formatcom=\footnotesize,codes={\catcode`$=3\catcode`^=7},frame=lines,reflabel=code:practical:input]
    CODE         ECC         PERIH       INCL        ARGUP        NODE
    10C12041     0.90966     0.12194     21.9471     327.0698     260.5980
    10C12049     0.90928     0.12834     22.7444     325.6990     260.6069
    16707001     0.67934     0.96083     43.9355     149.7783     105.9640
\end{Verbatim}

Takto strukturovaný soubor program očekává, resp. tyto sloupce vyžaduje, nebylo-li specifikováno jinak v konfiguračním souboru. Výchozí pojmenování sloupců, jejich význam, dodatečné sloupce a klíče konfiguračního souboru, pomocí kterých lze použít sloupce s jinými názvy, jsou uvedeny v tabulce \ref{tbl:practical:columns}.

Úhly se zadávají ve stupních a vzdálenosti v astronomických jednotkách.

\begin{table}[ht]
    \centering
    \caption[Možné sloupce vstupních souborů a jejich výchozí názvy]{Možné sloupce vstupních souborů, jejich výchozí názvy a klíče konfiguračního souboru}
    \begin{tabular}{|ccc|}
        \hline
        \textbf{Význam}   & \textbf{Výchozí název} & \textbf{Klíč v konfiguraci} \\
        \hline
        název$^*$         & --                     & \texttt{name}               \\
        kód, označení$^*$ & \texttt{CODE}          & \texttt{code}               \\
        $q^{**}$          & \texttt{PERIH}         & \texttt{perihelionDistance} \\
        $a^{**}$          & --                     & \texttt{axisLength}         \\
        $e$               & \texttt{ECC}           & \texttt{eccentricity}       \\
        $i$               & \texttt{INCL}          & \texttt{inclination}        \\
        $\omega$          & \texttt{ARGUP}         & \texttt{perihelionArgument} \\
        $\Omega$          & \texttt{NODE}          & \texttt{ascNodeLongitude}   \\
        \hline
    \end{tabular}
    {\footnotesize\\
    *) volitelné hodnoty pro jednodušší identifikaci meteorů či rojů\\
    **) tyto možnosti jsou alternativní, lze použít pouze jednu z těchto možností
    }
    \label{tbl:practical:columns}
\end{table}

Příklad i výchozí názvy sloupců jsou převzaty z dat, která nám byla poskytnuta za účelem vývoje programu. Má-li uživatel vstupní data s jinak pojmenovanými sloupci, může buďto sloupce ve svém vstupním souboru ručně přejmenovat, nebo může v konfiguračním souboru nastavit jiné názvy (nebo pořadová čísla) sloupců například takto:
\begin{Verbatim}[commandchars=\\\{\},gobble=4,formatcom=\footnotesize,codes={\catcode`$=3\catcode`^=7},frame=lines]
    {\color{blue}inputs}:
      {\color{blue}compared}: {\color{teal}# Předefinování sloupců srovnávaného souboru}
        {\color{blue}path}: {\color{brown}./orbits.dat} {\color{teal}# Cesta ke srovnávanému souboru}
        {\color{blue}columns}:
          {\color{blue}name}: {\color{brown}NAME}
          {\color{blue}axisLength}: {\color{brown}AXIS}
          {\color{blue}eccentricity}: {\color{brown}ECCENTR}
          {\color{blue}inclination}: {\color{brown}INCLIN}
          {\color{blue}perihelionArgument}: {\color{brown}ARG_PERI}
          {\color{blue}ascNodeLongitude}: {\color{brown}ASC_NODE}
\end{Verbatim}

\subsection{Formát výstupů}
Jako příklad použijeme vstupní soubor ze strany \pageref{code:practical:input} a program spustíme v režimu vzájemného porovnání meteorů a nalezení rojů. V tomto režimu dostaneme méně výsledků porovnání meteorů, pro ilustraci formátu výstupu je toto ale postačující a malý příklad. Výsledkem tohoto běhu bude výstup\footnote{Řádek výstupu byl zkrácen pro lepší čitelnost.}
\begin{Verbatim}[commandchars=\\\{\},gobble=4,formatcom=\footnotesize,codes={\catcode`$=3\catcode`^=7},frame=lines,reflabel=code:practical:output]
    ***** Result 10C12041 *****
    \eCheck  10C12049   D(sh)=0.026 (cutoff 0.09)  D(d)=0.027 (cutoff 0.09) [...]
    \eCross  16707001   D(n)=0.562 (cutoff 0.08)
    \eCross  16707001   D(d)=0.889 (cutoff 0.09)
    \eCross  16707001   D(h)=1.391 (cutoff 0.1)
    ***** Result 10C12049 *****
    \eCross  16707001   D(n)=0.559 (cutoff 0.08)
    \eCross  16707001   D(d)=0.883 (cutoff 0.09)
    \eCross  16707001   D(h)=1.399 (cutoff 0.1)
    ***** Result 16707001 *****
    
    ***** Shower 10C12041 *****
    10C12041
    10C12049    
\end{Verbatim}

\medskip

První část výstupu obsahuje výsledky porovnání jednotlivých meteorů a je společná pro všechny režimy běhu programu. Pro každý meteor je zde sekce nadepsaná \texttt{Result} a kódem meteoru, která na následujících řádcích obsahuje výsledky porovnání tohoto meteoru s meteorickým rojem či jiným meteorem. Jednotlivé informace na každém řádku jsou rozděleny do sloupců oddělených tabulátory pro jednoduchou automatizaci dalšího zpracování.

V prvním sloupci se nachází symbol \eCheck\hspace{4pt}(Unicode \texttt{U+2714 U+FE0F} \cite{unicode}) či \eCross\hspace{4pt}(Unicode \texttt{U+2716 U+FE0F} \cite{unicode}) symbolizující, zda bylo kritérium pro tento meteor či roj splněno. Využití Emoji symbolů je v programování nekonvenčí, ba i nedoporučené, zde tyto symboly ale slouží pro rychlé vizuální určení, zda bylo pro daný meteor či roj kritérium splněno. Z hlediska dalšího automatizovaného zpracování se jedná pouze o textové řetězce obsahující dva znaky, kde navíc splnění kritéria lze zjistit ze znaku prvního.

Druhý sloupec obsahuje kód meteoru či meteorického roje, se kterým byl meteor porovnáván.

Následující sloupce obsahují hodnoty jednotlivých $D$-funkcí a použitou hraniční hodnotu (označeno \texttt{cutoff}). Pro meteory či roje splňující alespoň jedno kritérium jsou vypsána všechna splněná kritéria.

\smallskip

Výstup obsahuje až tři meteory či meteorické roje, které kritérium nesplňují. Jedná se vždy o tři nesplněná kritéria, která však byla nejblíže splnění, a umožňují případné ruční přiřazení hraničních případů do rojů či úpravu hraničních hodnot kritérií.

V případě režimu hledání meteorických rojů se daná dvojice meteorů porovnává pouze jednou a výsledek porovnání je zapsán vždy pouze u prvního meteoru. V tomto režimu bude také vždy poslední výsledek prázdný.

\medskip

Ve druhé části výstupu se nacházejí meteorické roje nalezené ve vstupním souboru, tato část se tedy ve výstupu nachází pouze při spuštění programu v režimu hledání rojů. Každý nalezený meteorický roj zde má sekci nadepsanou \texttt{Shower} a kódem prvního meteoru. Na následujících řádcích jsou pak kódy všech meteorů, které do tohoto roje spadají. Způsob vyhodnocení meteorických rojů je popsán v sekci \ref{sec:practical:association}.

\subsection{Příklady příkazů pro spuštění programu\label{sec:practical:examples}}
Program můžeme spustit zavoláním intepreteru Python \\na soubor \texttt{\_\_main\_\_.py}, který je vstupním bodem programu, nebo na operačních systémech Windows ze spustitelného souboru \texttt{meteors.exe}. Souhrnně budeme psát pouze \texttt{meteors}, tedy například
\begin{Verbatim}[commandchars=\\\{\},gobble=4,formatcom=\small]
    {\color{olive}meteors} {\color{gray}--help}
\end{Verbatim}
pro vypsání nápovědy.

\medskip

Mějme vstupní soubor \texttt{meteors.dat} s pozorovanými meteory \\a \texttt{showers.dat} s meteorickými roji.

Náležitost meteorů do těchto rojů můžeme vyhodnotit příkazem
\begin{Verbatim}[commandchars=\\\{\},gobble=4,formatcom=\small]
    {\color{olive}meteors} meteors.dat showers.dat
\end{Verbatim}
Výsledky vyhodnocení budou vypsány do konzole, můžeme je ale nechat uložit do souboru \texttt{results.txt} příkazem
\begin{Verbatim}[commandchars=\\\{\},gobble=4,formatcom=\small]
    {\color{olive}meteors} meteors.dat showers.dat {\color{gray}--output} results.txt
\end{Verbatim}
Alternativně můžeme namísto vlastního souboru s meteorickými roji použít vestavěnou databázi meteorických rojů
\begin{Verbatim}[commandchars=\\\{\},gobble=4,formatcom=\small]
    {\color{olive}meteors} meteors.dat default
\end{Verbatim}

\begin{table}[!h]
    \centering
    \caption{Argumenty programu pro nastavení elementů dráhy meteoru}
    \begin{tabular}[pos]{|l|cccccc|}
        \hline
        \textbf{Element dráhy} & $q$ & $a$ & $e$ & $i$ & $\omega$ & $\Omega$ \\
        \textbf{Argument} & \texttt{-q} & \texttt{-a} & \texttt{-e} & \texttt{-i} & \texttt{-w} & \texttt{-O} \\
        \hline
    \end{tabular}
    \label{tbl:practical:arguments}
\end{table}

Porovnáváme-li pouze jeden meteor, můžeme jej namísto souborem zadat argumenty programu jako například
\begin{Verbatim}[commandchars=\\\{\},gobble=4,formatcom=\small]
    {\color{olive}meteors} {\color{gray}-q} 1.0 {\color{gray}-e} 0.9 {\color{gray}-w} 87.6 {\color{gray}-O} 54.3 {\color{gray}-i} 2.1 showers.dat
\end{Verbatim}
I zde zadáváme úhly ve stupních a vzdálenosti v AU. Chceme-li namísto vzdálenosti perihelia $q$ použít délku velké poloosy $a$, nahradíme možnost \texttt{-q} za \texttt{-a}. Jakými argumenty zadat jednotlivé elementy dráhy ukazuje tabulka \ref{tbl:practical:arguments}.

Nakonec, chceme-li pouze nalézt meteorické roje v souboru meteorů, použijeme příkaz
\begin{Verbatim}[commandchars=\\\{\},gobble=4,formatcom=\small]
    {\color{olive}meteors} meteors.dat
\end{Verbatim}

\medskip

Program umí také příkazem
\begin{Verbatim}[commandchars=\\\{\},gobble=4,formatcom=\small]
    {\color{olive}meteors} {\color{gray}--config}
\end{Verbatim}
vygenerovat připravený konfigurační soubour \texttt{.meteorrc}. Ten je použit pouze při spuštění programu ze stejného adresáře, ve kteréme se \texttt{.meteorrc} nachází. Potřebujeme-li konfigurační soubor při spuštění programu ignorovat, můžeme přidat argument \texttt{-0} (to jest nula, nikoliv velké O).

\section{Architektura aplikace}% MARK: Architektura aplikace
Zdrojový kód programu je sémanticky rozdělen do řady modulů, každý z nichž se stará o jiný aspekt programu. Vstupním bodem programu je soubour \texttt{\_\_main\_\_.py}, který obstarává pouze základní režii.

\smallskip

Modul \texttt{core} obsahuje, jak název napovídá, jádro aplikace -- tedy datové struktury reprezenující orbity, implementace $D$-funkcí na nich a logiku porovnávání orbitů. Režijní aktivity zde obstarává submodul \texttt{core.actions}, ve kterém se nachází trojice funkcí odpovídající třem režimům běhů programu. Hlavní režijní aktivitou je zde však řízení vícevláknového porovnávání, které se děje ve funkcích ze submodulu \texttt{core.runners}.

V modulu \texttt{lib} jsou implementovány pomocné nástroje pro načítání souborů a výpis do konzole. Nejdůležitějším je zde submodul \texttt{lib.parser}, který obsahuje dvě třídy (a jednu jim nadřazenou abstraktní) zodpovědné za převod řádků vstupního souboru na v programu používané reprezentace orbitů. Jedna z nich je založena na standardní knihovně \texttt{csv}, ta je ovšem v současnosti používána pouze pro načítání vestavěné databáze meteorických rojů, která je v od CSV odvozeném formátu TSV. Druhá tato třída byla napsána pro textové soubory s pevnou šířkou sloupců a používá se na uživatelem specifikované vstupní soubory. V submodulu \texttt{lib.io} je mimo jiné funkce \texttt{preload()}, která otevírá a kontroluje vstupní soubory a určuje režim běhu programu.

Dále \texttt{meta} je modul pracující s metadaty programu, to jest s konfigurací a zde i argumenty programu. Načtení, validaci a zpracování konfigurace obsluhuje submodul \texttt{meta.config}. Zpracovanou konfiguraci z něj poté dostává submodul \texttt{meta.cliargs}, který vyhodnocuje argumenty spušetění programu, kombinuje je s konfigurací a předává programu instrkuce, co a jak má dělat.

\smallskip

Mimo tyto moduly se ve zdrojovém kódu nachází také adresář \texttt{constants}, který obsahuje databázi meteorických rojů a schéma konfiguračního souboru. Tyto soubory program načítá dle potřeby.

\section{Technika zpracování dat}% MARK: Technika zpracování dat
Důležitou součástí návrhu techniky zpracování bylo, aby byl program dostatečně robustní a zvládal tak vemi velké datové objemy, ale zároveň nebyl zbytečně pomalý -- v algoritmizaci vždy hledáme dobrou rovnováhu mezi prostorovou a časovou náročností, kde zlepšení jedné znamená zhoršení druhé.

Vzhledem k prospektu hledání meteorických rojů v potenciálně velmi velkých datových souborech a skutečnosti, že program může zpracovávat data z nočních pozorování "`off-line,"' tedy že není nijak principiálně důležitá rychlost běhu, byla prioritizována prostorová stabilita: Navrhnout program tak, aby se paměť počítače nezahltila, a to ani u velmi velkých souborů.

\smallskip

Primárním způsobem, jak prostorové stability dosahujeme, je načítání dat ze souborů až ve chvíli, kdy je potřebujeme. Zároveň ale výpočty $D$-funkcí a vyhodnocení kritérií můžeme provádět paralelně, proto porovnání provádíme na více vláknech, čímž se program zrychluje.

\subsection{Prostorová stabilita}
Z hlediska práce s paměťovým prostorem zde máme tři oblasti: srovnávaný soubor, referenční soubor a výstup.

\medskip

Srovnávaný soubor ve všech případech načítáme po blocích. Bloky jsou načítány již z modulu \texttt{core.actions}, tedy na hlavním vlákně, a jsou pro vlákna společné. Již při načítání každý řádek převádíme na instanci třídy \texttt{core.ast.Orbit}, která obsahuje pouze potřebné údaje, a nikdy tak v paměti neuchováváme více než jeden řádek vstupního souboru.

Pro každý načtený orbit je vytvořena i instance \texttt{core.ast.Result}, která uchovává výsledky porovnání s meteorickými roji. Instance této třídy uchovávají všechny roje, pro které meteor splňuje kritéria, a maximálně pouze tři roje, které kritéria nesplňují, ale jsou splnění nejblíže. Po dokončení porovnávání bloku se i výsledky ukládají na disk, v průběhu porovnávání je však musíme uchovávat v paměti, čímž narážíme na první ze dvou identifikovaných kritických bodů prostorové stability.

\smallskip

Ve výchozím nastavení načítáme do paměti bloky 100 orbitů, které porovnáváme s meteorickými roji v referenčním souboru. Po celou dobu tohoto porovnávání musíme mít v paměti také celý blok výsledků, který se rozrůstá na velikosti s každým dalším meteorickým rojem, ale tyto výsledky nemůžeme přímo odkládat na disk, protože porovnáváme několik meteorů najednou a v jakékoliv technice zápisu bychom museli vkládat řádky doprostřed souboru, což není přímo možné (vyžadovalo by to opětovné zapsání celého zbytku souboru). A jelikož refernční soubor není teoreticky ve své velikosti nijak omezen, v extrémních případech by mohlo dojít k přetečení paměti na výsledcích porovnání.

Prakticky se ale počet porovnání jednoho meteoru pohybuje v tisících (vestavěná databáze meteorických rojů obsahuje \textasciitilde1000 záznamů a využíváme čtyři $D$-kritéria), což není pro ani slabší počítače v žádném případě problém. Pokud by ale z nějakého důvodu tento bod problematický byl, lze snížit velikost načítaných bloků až na jeden záznam.

\medskip

Referenční soubor načítáme po jednotlivých řádcích. To je dáno principem paralelního zpracování, který popisjeme v sekci \ref{sec:practical:parallel}.

\medskip

Pro identifikaci meteorických rojů v souboru meteorů nejprve provádíme porovnání každé z dvojic. Ačkoliv je zde "`srovnávaným"' i "`referenčním"' souborem stejný soubor, stále se držíme principu blokového načítání srovnávaného souboru a načítání referenčního souboru po řádcích. Hledání meteorických rojů pak provádíme až z výsledků uložených na disku (detailně viz sekce \ref{sec:practical:association}), ovšem pro urychlení tohoto procesu si při ukládání výsledků uchováváme v paměti také polohu ve výstupním souboru, kde se výsledky pro každý meteor nacházejí. Toto považujeme za druhý z kritických bodů programu.

\smallskip

Tyto polohy jsou uchovávány v datové struktuře slovníku, kde klíči jsou řetězce (názvy či kódy meteorů) a hodnotami jsou čísla (polohy v souboru). Datový objem každého záznamu je tedy minimální, roste ovšem lineárně s velikostí srovnávaného souboru. Pro velmi velké soubory, které v případě hledání nových meteorických rojů můžeme očekávat, bychom mohli narazit na problémy s pamětí.

Bohužel tento problém nemá řešení, které by drasticky nezpomalilo celý proces. Alternativou je totiž zapisování těchto párů "`klíč--hodnta"' do pomocného souboru na disku, který bychom pak museli pro každý hledaný meteor řádek pro řádku procházet. To je oproti hledání ve slovníku řádově pomalejší a na naprogramování mnohem náročnější.

Hranice, kde se toto ale stává problematickým, je opravdu velmi vysoko; z testů na 1000 orbitech odhadujeme, že by se problémy začaly vyskytovat až v počtech vyšších desítek či dokonce stovek milionů meteorů.

\subsection{Paralelní zpracování\label{sec:practical:parallel}}
Paralelní zpracování jsme založili na principu, že každé vlákno má jeden referenční orbit (meteorický roj). Každé vlákno si tedy ze souboru načte jeden orbit, který porovná s celým blokem ze srovnávaného souboru (ten se načítá v hlavním vlákně).

Pro všechna vlákna používáme jedinou instanci \texttt{lib.parser.Parser}, která načítá orbity ze souboru. Ta je pro tento účel uzpůsobena: Pomocí programových zámků zajišťuje, že se vlákna v načítání z referenčního souboru střídají, tedy že každé vlákno dostane jiný referenční orbit. Vlákna pak se svým referenčním orbitem porovnávají blok srovnávaných orbitů pomocí všech nastavených kritérií. A jelikož $D$-funkce obsahují nemalé množství goniometrických funkcí, které jsou na výpočet obecně pomalejší, je zde paralelizace výhodná.

Ve výchozím nastavení běží program mimo hlavního vlákna na osmi vláknech.

\medskip

Pro paralelní zpracování musí být připravena také třída \texttt{core.ast.Result}, která zaznamenává výsledky porovnání. Programovými zámky zde zajišťujeme, že při přidávání výsledků porovnání si vlákna vzájemně "`nesahají do paměti."' Toto je důležité obzvláště u neúspěšných porovnání, tedy zamítnutých příslušností do roje, kde se uchovávají pouze tři nejlepší výsledky porovnání, a nový výsledek je tedy potřeba porovnat s předchozími uchovávanými zamítnutými roji.

\subsection{Hledání nových meteorických rojů\label{sec:practical:association}}
Hledání nových meteorických rojů je zde založeno na velmi prostém principu zvaném "`serial association"'. Prakticky toto provádíme jako hledání do šířky, tedy pomocí fronty. Začínáme se souborem výsledků porovnávání a slovníkem pozic výsledků každého meteoru v tomto souboru.

Z klíčů slovníku zvolíme první meteor a vytvoříme z něj roj obsahující pouze tento jeden meteor. Ze slovníku pomocí klíče tohoto meteoru získáme jeho polohu v souboru výsledků a ze slovníku meteor odstraníme. Na dané poloze ze souboru vyčteme meteory, se kterými bylo porovnání úspěšné, a přidáme je do fronty i do meteorického roje. Z fronty následně vyjmeme první položku a opakujeme proces získání polohy ze slovníku, odstranění ze slovníku a načtení dalších meteorů do fronty i do roje.

Celý tento proces se opakuje, dokud se fronta nevyprázdní, tedy dokud nedojdou meteory, které by do tohoto roje patřily. V tomto momentě můžeme roj uložit do souboru s výsledky. Poté, jelikož všechny do tohoto roje náležící meteory jsme ze slovníku odebrali, můžeme opět vzít první klíč ze slovníku a proces s frontou opakovat. Toto opakujeme, dokud jsou ještě ve slovníku položky.

\smallskip

Některé takto získané roje mohou obsahovat pouze jeden meteor, v takovém případě se tedy zjevně o žádný roj nejedná. Takovéto "`roje"' je vhodné ani neukládat do souboru s výsledky, je tedy vhodné kontrolovat počet meteorů v roji ještě před uložením. Můžeme si také určit minimální počet meteorů v roji a zamítat tak "`roje"' obsahující např. jen dva nebo tři meteory.

\medskip

Jsme si vědomi, že tato metoda je značně nedokonalá a bude vesele do jednoho meteorického roje spojovat meteory, které mohou patřit do vícera různých meteorických rojů. Tuto metodu by bylo možné rozšířit o kontrolu, zda každý z meteorů v roji splňuje $D$-kritérium s jakýmsi středním orbitem tohoto roje, jak navrhovali již \citeauthor{dsh}. To by ovšem bylo za cenu toho, že můžeme používat více $D$-kritérií najednou. Jak moc je toto potřeba však může ukázat pouze rozsáhlejší testování na reálných datech.