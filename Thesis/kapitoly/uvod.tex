\chapwithtoc{Úvod}% MARK: Úvod

\textit{Meteory} jsou světelné jevy vznikající při průletu menších těles -- \textit{meteoroidů} -- atmosférou Země či jakéhokoliv jiného\footnote{Ačkoli je definice \cite{meteorastro} velmi obecná v tělese, kam meteoroid padá, budeme se zajímat pouze o meteory pozorované v atmosféře Země.} vesmírného tělesa \cite{meteorastro}.\footnote{\textit{Meteorit} je posledním z matoucích termínů v meteorické astronomii, jedná se o pevný zbytek meteoroidu po průletu atmosférou, který dopadne na povrch Země nebo jiného vesmírného tělesa \cite{meteorastro}. Ne všechny meteoroidy zanechávají meteority, některé se mohou v atmosféře úplně odpařit.} Samotné meteory jsou velkolepým úkazem, z astronomického hlediska je však více než jednotlivé meteory zajímavá souvislost mezi nimi: Jelikož meteoroidy vznikají často jako úlomky z komet či planetek \cite{meteorastro}\cite{cometassoc}, ukazuje se, že lze pozorované meteory často zařadit do "`rodin"' zvaných \textit{meteorické roje}.

Meteory můžeme přiřadit buďto do nějakého roje, nebo do tzv. \textit{sporadického pozadí}. Historicky se meteory pozorovaly hlavně okem, případně s pomocí dalekohledů, a do rojů se zařazovaly podle ročního období (nebo konkrétněji, měsíce) a směru, odkud se jevily přilétat \cite{radiosurvey}. Příchod a rozvoj obrazových záznamových médií, od prvních fotografických emulzí až po současné videozáznamy, však umožnil meteory zaznamenávat a detailně studovat jejich vlastnosti. Se zvyšováním dostupnosti fotografických zařízení, vývojem citlivějších záznamových médií a nástupem automatizace významně narostl počet pozorovacích stanic po celé Zemi a tím pádem ohromným způsobem se zvýšil počet spatřených a zaznamenaných meteorů.

Tento velký objem pozorovaných meteorů společně s potřebou zpřesňování měření a klasifikace pro další vývoj astronomie vedl ke snaze provádět zařazování jednotlivých meteorů do meteorických rojů (či do sporadického pozadí) dobře definovanými způsoby založenými hlavně na dráze meteoroidu \cite{dsh} v meziplanetárním prostoru -- jelikož jsou meteoroidy často úlomky z jistého mateřského tělesa \cite{meteorastro}\cite{cometassoc}, dá se předpokládat, že úlomky ze stejného tělesa budou mít podobné dráhy \cite{dsh}.

Většina používaných metod zařazování meteorů staví na metodě Southwortha a Hawkinse \cite{dsh}, která je založená na výpočtu míry "`orbitální odlišnosti"' z elementů dráhy meteoroidů. Těmito metodami se budeme dále zabývat, nicméně je vhodné zmínit, že s nástupem informačních technologií a strojového učení ("`machine-learning"') se nepochybně objevily i metody založené právě na strojovém učení. Jelikož ale strojové učení funguje v principu do velké míry jako "`černá skříňka,"' není prakticky příliš možné popisovat vlastnosti či fyzikální pozadí těchto metod.

\medskip

V této práci na úvod popíšeme, jak se pozorování meteorů provádí a jak z těchto pozorování získáváme dráhy meteoroidů. V následujících kapitolách zavedeme pětici kritérií navržených a používaných pro zařazování meteorů do meteorických rojů a případně objevování nových meteorických rojů. Na základě \citeauthor{galligan}ových simulací a vlastních zkušeností následně porovnáme vlastnosti a úspěšnost jednotlivých kritérií.

Závěrečná kapitola bude věnována softwarovému nástroji vytvořenému jako praktická část této práce, jehož úkolem je aplikovat představená kritéria identifikace meteorických rojů na reálná data. Tato kapitola také poslouží jako přehledová dokumentace tohoto programu.